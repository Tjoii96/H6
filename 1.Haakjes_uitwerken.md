# 1. Haakjes wegwerken

Eén van de twee skills die je moet hebben voordat je kan beginnen aan de rest van het hoofdstuk is haakjes wegwerken. We gaan deze skill hier opbouwen vanaf sommen als 
$2(x+1)$ 
tot sommen zoals 
$(0.5x-3)^2-(x-5)(x-3)$.

## Eéntermen

Bij de eerste som die hierboven staat vermenigvuldig je het getal dat voor de haakjes staat met alle termen binnen de haakjes. Je krijgt dan dus

$2(x+1) = 2x + 2$

**Wat gaat hier vaak fout?** Wanneer er een '-' voor de haakjes staat, zoals bij 

$2(x+1) - (5x-3)$

dan zie je dat vaak wordt vergeten om de 5x en de -3 met -1 te vermenigvuldigen. Je lost dit dus op door:

$2(x+1) - (5x-3) = 2x + 1 - 5x + 3 = -3x + 4$

## Tweetermen

Wanneer je tweetermen (ofwel 'twee keer iets met haakjes keer elkaar') doet, dan vermenigvuldig je iedere term binnen de eerste haakjes, met iedere term binnen de tweede haakjes. 

Algemeen: $(a+b)(c+d) = ac+ad+bc+bd$

Voorbeeld: $(2x+3)(4x-8) = 2x * 4x + 2x * -8 + 3 * 4x + 3 * -8$.

**Wat gaat hier vaak fout?** Wanneer je een getal voor een tweeterm hebt staan, dan wordt vaak vergeten dat je eerst de tweeterm uitwerkt en daarna nog dat getal vermenigvuldigt met al die uitkomsten!

Voorbeeld: $2(x+3)(x-2) = 2(x^2 +3x-2x-6) = 2(x^2 +x-6) = 2x^2 + 2x - 12$

## Combineren

Kan jij nu $(0.5x-3)^2-(x-5)(x-3)$ oplossen?
