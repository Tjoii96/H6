# 10. Breuken optellen en aftrekken

Gelukkig werkt het optellen en aftrekken van breuken hetzelfde. Er is maar één voorwaarde waar je aan moet voldoen: de noemers zijn gelijknamig. <br />
Echter is er soms een snellere manier om dit voor elkaar te krijgen. Laten we eens kijken naar het optellen van $\frac{2}{3}$ en $\frac{1}{6}$.

```{note} De 'slome' manier
Op de basisschool heb je geleerd om breuken gelijknamig te maken door dit te doen:

$$
\begin{aligned}
\frac{2}{3} + \frac{1}{6} &= \frac{2 \times 6}{3 \times 6} + \frac{1 \times 3}{6 \times 3} \\
\left( &= \frac{12}{18} + \frac{3}{18} = \frac{15}{18} = \frac{5}{6}\right)
\end{aligned}
$$
```

Deze manier werkt altijd, maar is in dit geval niet de snelste manier. Dat komt omdat 3 een deler is van 6 (ofwel $6 = 3\times 2$). In dat geval kan je ook dit doen:

```{note} De 'snellere' manier
De breuken moeten gelijknamig zijn. Aangezien de ene noemer 3 is, en de andere noemer 6, kunnen we de eerste breuk gewoon onder en boven met 2 vermenigvuldigen en we krijgen:

$$
\frac{2}{3} + \frac{1}{6} = \frac{2 \times 2}{3\times 2} + \frac{1}{6} \left(= \frac{4}{6} + \frac{1}{6} = \frac{5}{6}\right)
$$
```
